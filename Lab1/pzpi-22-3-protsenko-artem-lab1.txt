Харківський національний університет радіоелектроніки
Факультет комп'ютерних наук
Кафедра програмної інженерії




ЗВІТ
до лабораторної роботи №1 з дисципліни
«Архітектура програмного забезпечення»
на тему: «РОЗРОБКА VISION & SCOPE»






Виконав
ст. гр. ПЗПІ-22-3
Проценко Артем Романович

Перевірив
ст. викладач кафедри ПІ
Сокорчук Ігор Петрович





Харків 2025
ІСТОРІЯ ЗМІН

№	Дата			Версія звіту	Опис змін та виправлень
1	04.03.2025		0.1		Створено розділ «Історія змін», відредаговано титульний лист.
2	08.04.2025		0.1		Сформовано мету та хід роботи
3	11.04.2025		0.1		Зроблено зміни в Vision & Scope документ. Відредаговано розділ 3.1 та 3.2
4	12.04.2025		0.1		Зроблено зміни в Vision & Scope документ. Створено різділ 3.3
5	13.04.2025		0.1		Створено відеозапис доповіді та наведено у додатку А.
6	14.04.2025		0.2		Зроблено зміни в розділі 2.2, 3.1 та 3.2 

1 МЕТА РОБОТИ

Метою роботи є удосконалення Vision & Scope документа шляхом детального доопрацювання розділів 3.1–3.3.

2 ХІД РОБОТИ

У межах виконання лабораторної роботи було здійснено суттєве доопрацювання структури Vision & Scope документа, зосереджене насамперед на удосконаленні змісту розділів 3.1 та 3.2, а також на введенні нового підрозділу 3.3, який до цього був відсутній. Аналіз і редагування рамок первинного випуску системи відбувалися з урахуванням оновлених функціональних пріоритетів, що виникли внаслідок переходу від розробки виключно серверної частини й IoT-клієнта до включення повноцінного клієнтського функціоналу у вигляді веб- та мобільного інтерфейсів. Було переглянуто акценти й доповнено опис функцій, які стосуються інтерфейсної взаємодії користувача з системою, зокрема уточнено реалізаційні аспекти особистого кабінету, керування профілем користувача, а також перегляду історії харчування та результатів моніторингу. Це дозволило досягти цілісного уявлення про функціональність початкової версії системи з урахуванням сучасних вимог до зручності та гнучкості інтерфейсу.
У межах розділу 3.2 було суттєво деталізовано план розвитку системи в наступних випусках. З огляду на поступове нарощування функціоналу, було запропоновано низку уточнень, що стосуються майбутніх оновлень саме клієнтської частини, включно з реалізацією підтримки кількох тварин і пристроїв в одному обліковому записі, інтеграцією з мобільними повідомленнями, впровадженням темного режиму інтерфейсу, а також додаванням можливості експорту даних.
Окрему увагу було приділено створенню нового підрозділу 3.3 «Обмеження та виключення», який виконує надзвичайно важливу роль у межах системного проєктування. У даному підрозділі проаналізовано як технологічні, так і концептуальні межі системи на етапі її первинного випуску. Зокрема, було виявлено та аргументовано обмеження, пов’язані з підтримкою лише однієї мобільної платформи, відсутністю багатомовної локалізації та залежністю системи від стабільного інтернет-з’єднання. Крім цього, було розглянуто виключення з точки зору функціональності, такі як відсутність глибинного моніторингу фізіологічного стану тварини або повної інтеграції з іншими платформами розумного дому.
Відео-посилання на пояснення пунктів документу Vision & Scope наведено у додатку А
Основний документ Vision & Scope наведено у додатку Б

 
ВИСНОВКИ

У результаті доопрацювання Vision & Scope документа було уточнено межі первинного та подальших випусків системи, із посиленим акцентом на розвиток клієнтських функцій. Додано розділ обмежень та виключень, що забезпечує глибше розуміння технологічних і концептуальних меж системи на ранньому етапі реалізації. 

ДОДАТОК А
Посилання на відеозапис доповіді

Відеозапис презентації результатів лабораторної роботи: https://youtu.be/K4XAZhEsM8E

Нижче наведено хронологічний опис доповіді.

00:00 – Привітання. Коротке вітальне слово, представлення теми доповіді та актуальності розробки Vision & Scope документа.
00:16 – Вступ. Стислий опис проєктованої системи, її загального призначення та структури, що включає IoT-пристрій, серверну частину, мобільний додаток і веб-інтерфейс.
01:14 – Рамки первинного випуску. Висвітлено функціональність, реалізовану на першому етапі.
02:38 – Рамки наступних випусків. Представлено майбутні розширення системи.
03:24 – Обмеження та виключення. Розглянуто технічні та концептуальні обмеження первинного випуску.
04:34 – Висновки. Підсумовано значення доопрацьованого документа як основи для поетапної розробки системи.

ДОДАТОК Б
Vision & Scope документ

Vision and Scope document
for
Програмна система для автоматизації годування домашніх тварин
Version 1.0 approved
Prepared by Проценко Артем Романович
Харківський національний університет радіоелектроніки
12.11.2024
 
Table of Contents
1. BUSINESS REQURIMENTS (БІЗНЕС ВИМОГИ)	7
1.1 Background (Передумови)	7
1.2 Business Opportunity (Бізнес можливості)	7
2. VISION OF THE SOLUTION (КОНЦЕПЦІЯ РІШЕННЯ)	9
2.1 Vision Statement (Окреслення концепції)	9
2.2 Major Features (Головна функціональність)	10
3. SCOPE AND LIMITATIONS (РАМКИ ТА ОБМЕЖЕННЯ)	11
3.1 Scope of Initial Release (Рамки первинного випуску)	11
3.2 Scope of Subsequent Releases (Рамки наступних випусків)	12
3.3 Limitations and Exclusions (Обмеження та Виключення)	13
4. BUSINESS CONTEXT(БІЗНЕС-КОНТЕКСТ)	13
4.3. Operating Environment (Робоче середовище)	13


Revision History


Name	Date	Reason For Changes	Version
			
			

 
1. BUSINESS REQURIMENTS (БІЗНЕС ВИМОГИ)
1.1 Background (Передумови)

У цьому проєкті розглядається предметна область автоматизації годування домашніх тварин, яка покликана полегшити догляд за ними та забезпечити своєчасне годування відповідно до індивідуальних потреб кожної тварини. Сучасний ритм життя багатьох власників тварин часто не дозволяє вчасно здійснювати годування, що створює потребу в надійній системі автоматизації, яка зможе виконувати цю функцію навіть за відсутності людини.
Головна ідея та мета розробки продукту – створити інтелектуальну систему для автоматизованого годування домашніх тварин, яка забезпечить належний догляд за ними у будь-який час. Така система допоможе підтримувати регулярний графік годування, що сприятиме покращенню фізичного та емоційного стану тварин. Це дозволить власникам бути впевненими, що їхні улюбленці завжди отримують необхідну кількість їжі та води, навіть якщо вони знаходяться поза домом.
Програмний продукт необхідний для того, щоб полегшити життя власникам домашніх тварин, зменшити їхні турботи та забезпечити зручний спосіб догляду за тваринами, особливо для людей із зайнятим графіком або у випадках тривалої відсутності. Він надасть споживачеві впевненість у тому, що їхні тварини доглянуті належним чином, навіть без безпосереднього втручання.

1.2 Business Opportunity (Бізнес можливості)

На ринку існує кілька аналогів систем автоматизації годування домашніх тварин, серед яких популярні продукти, такі як PetSafe Smart Feed, WOPET Automatic Pet Feeder. Однак більшість з них обмежується базовими функціями, як-от автоматична подача корму за встановленим розкладом, і не пропонує індивідуалізованого підходу до догляду за тваринами. Основними недоліками аналогів є відсутність адаптивного режиму годування, відсутність інтеграції з системами віддаленого спостереження та контролю, обмежені можливості налаштування порцій для тварин із різними потребами, а також відсутність системи розпізнавання тварин, яка була б корисною для домогосподарств із кількома тваринами. Крім того, більшість цих пристроїв не мають автономного режиму на випадок перебоїв з інтернетом чи електропостачанням, що може спричинити незручності для власників.
Програмна система для автоматизації годування домашніх тварин  прагне вирішити ці проблеми та випередити рішення завдяки ряду унікальних переваг. Пропонується адаптивне годування, що використовує дані про активність та здоров'я тварини для коригування порцій. Додаток для віддаленого керування дозволить власникам спостерігати за годуванням, отримувати повідомлення та налаштовувати розклад навіть на відстані. система також включатиме функцію розпізнавання тварини для контролю за годівлею кожної тварини окремо, що особливо зручно для власників декількох домашніх улюбленців. Впровадження автономного режиму забезпечить надійну роботу пристрою навіть у випадках відсутності інтернету чи електрики.
Програмний продукт орієнтований на ринок власників домашніх тварин, особливо тих, хто має активний графік або часто буває відсутній вдома. Також він буде цікавим для людей, які прагнуть підтримувати здоровий режим харчування своїх улюбленців. Завдяки "розумних" пристроїв, на яких зростає популярність та автоматизованих рішень для догляду за тваринами, продукт має великий потенціал на ринку та може зайняти значну нішу серед продуктів для догляду за домашніми тваринами.
Цей проєкт може приносити прибуток через комплексну модель монетизації, яка поєднує разовий дохід від продажу пристрою та регулярний дохід від підписки і продажу аксесуарів. Це дозволить забезпечити стабільний потік доходів та можливості для подальшого розвитку та масштабування бізнесу.

2. VISION OF THE SOLUTION (КОНЦЕПЦІЯ РІШЕННЯ)
2.1 Vision Statement (Окреслення концепції)

Цей програмний продукт є інноваційною системою автоматизації годування домашніх тварин, призначеною для забезпечення здорового, регулярного та своєчасного харчування улюбленців без необхідності постійного нагляду з боку власників. Мета системи – полегшити життя власникам, надаючи їм впевненість у тому, що їхні тварини завжди отримують належний догляд, навіть за їхньої відсутності. Система забезпечує точне дозування корму, гнучке налаштування графіку годування, моніторинг та аналітику харчових звичок, що сприяє покращенню загального здоров'я тварин.
Основне призначення продукту – стати надійним помічником для власників домашніх тварин, який забезпечує стабільне харчування і сприяє підтриманню здорового способу життя улюбленців. Продукт орієнтований на сучасних власників домашніх тварин, які прагнуть інтегрувати "розумні" технології у свій побут для забезпечення найкращого догляду за улюбленцями. Завдяки дистанційному керуванню через мобільний додаток, система дозволяє змінювати розклад годування, відстежувати споживання корму та отримувати сповіщення у реальному часі. Крім того, система здатна автоматично адаптувати порції залежно від активності та здоров’я тварини, що створює індивідуальний підхід до годування.
Система вирішує низку важливих проблем, з якими стикаються власники домашніх тварин: вона забезпечує стабільне та точне дотримання графіку годування, що особливо важливо для власників із нерегулярним графіком роботи або тих, хто часто подорожує. Функція контролю порцій допомагає уникнути переїдання або недоїдання, автоматично коригуючи кількість корму на основі встановлених налаштувань та потреб тварини. Завдяки можливості відстежувати харчові звички тварини та аналізувати зміни, власник може вчасно виявити потенційні проблеми зі здоров'ям улюбленця. Система також зменшує залежність від людського фактору, забезпечуючи надійне годування тварин навіть у випадках, коли власник не може бути присутнім особисто, що знижує стрес для тварини та власника. Гнучке налаштування і контроль дозволяють власнику вносити зміни до режиму годування дистанційно, що дає більше свободи та спокою.

2.2 Major Features (Головна функціональність)

Основні функції системи та можливості, що будуть надаватися:
MF1) Управління доступом до системи користувача
MF2) Створення графіку для автоматичного годування тварини;
MF3) Адаптивне годування на основі параметрів тварини;
MF4)  Моніторинг споживання корму;
MF5) Система розпізнавання тварин для сімей з багатьма тваринами;
MF6) Сповіщення та нагадування користувача про закінчення корму;
MF7) Функція відеоспостереження;
MF8) Перегляд історії годування тварини та створення звітів про кількість та час подачі корма за певним період;
MF9) Налаштування споживання калорій;
MF10) Можливість включення екстреного режиму годування;
MF11) Можливість додавання звукових сповіщень перед початком годування тварини;
MF12) Інтелектуальний аналіз здоров’я тварини на основі харчових звичок;
MF13) Перегляд стану смарт пристрою.
MF14) Доступ до системи через особистий кабінет користувача
MF15) Адміністрування системи
3. SCOPE AND LIMITATIONS (РАМКИ ТА ОБМЕЖЕННЯ)
3.1 Scope of Initial Release (Рамки первинного випуску)

MF1-1) Реєстрація до системи;
MF1-2) Аутентифікація та авторизація користувача
MF2-1) Підключення користувача до смарт пристрою;
MF2-2) Додавання, видалення, редагування графіку годування;
MF3-1) Аналіз параметрів тварини (порода, вік, вага);
MF3-2) Створення адаптивного графіку на основі аналізу;
MF-4-1) Додавання результату споживання корму;
MF-4-2) Відображення історії результатів споживання;
MF-4-3) Аналіз результатів споживання;
MF-5-1) Створення ідентифікатора тварини;
MF-5-2) Аналіз годування з використанням ідентифікатора тварини 
MF-6-1) Повідомлення користувача при остачі кількості корма на 1 день
MF-7-1) Функція відеоспостереження.
MF-9-1) Додавання типу корму та кількості калорій;
MF-9-2) Додавання потрібної кількості калорій для однієї порції;
MF-9-3) Аналіз доданих даних та підрахування ваги порції;
MF-12-1) Додавання типу корму;
MF-12-2) Аналіз уподобання тварини на основі корму
MF-12-3) Повідомлення користувача при порушені уподобань  тварини.
MF-11-1) Додавання голосового сповіщення;
MF-11-2) Підключення звукового сигналу до годування;
MF-13-1) Відправка запиту до смарт пристрою;
MF-13-2) Відображення стану смарт пристрою;
MF-14-1) Користувальницький інтерфейс для керування годуванням
MF-14-2) Користувальницький інтерфейс для керуванням профілем користувача.
MF-14-3) Користувальницький інтерфейс аналізу даних про харчування тварини;
MF15-1) Створення резервних копій бази даних;
MF15-2) Перегляд журналів системних подій;
MF15-3) Доступ до службової панелі адміністратора для базових дій 
обслуговування.
MF15-4) Інтерфейс управління користувачами та їх правами доступу;
MF15-5) Імпорт резервної копії з можливістю відновлення системи до попереднього стану.

3.2 Scope of Subsequent Releases (Рамки наступних випусків)

MF-10-1) Додавання екстреного режиму годування;
MF-14-4) Адаптація вебінтерфейсу для мобільних браузерів із підтримкою жесті
MF-14-5) Можливість експорту аналітики харчування у PDF або Excel;
MF-14-6) Створення та керування профілями тварин з персональними налаштуваннями через мобільний або веб-додаток.
MF-14-7) Підключення декількох тварин та пристроїв до одного облікового запису через клієнтський інтерфейс;
MF-15-6) Налаштування розкладу автоматичного створення резервних копій;
MF-15-7) Надсилання системних сповіщень адміністратору у разі помилок або критичних подій;
MF15-8) Аналітика системного навантаження  та отримання інформації щодо історія запитів та навантаження на базу даних.


3.3 Limitations and Exclusions (Обмеження та Виключення)

-	Технологічні та платформенні обмеження. На поточному етапі реалізації програмної системи простежується низка обмежень, що зумовлені вибраною архітектурою, пріоритетами розробки та техніко-економічними чинниками. Зокрема, функціональність мобільного клієнта передбачена виключно для операційної системи Android, що пояснюється її значною часткою на ринку мобільних пристроїв у межах цільового регіону. Водночас відсутність підтримки iOS обмежує можливості залучення користувачів, які використовують мобільні пристрої Apple. 
-	 Концептуальні та функціональні виключення. Окремі функціональні елементи, які могли б суттєво розширити застосування системи в умовах сучасних вимог до персоналізованого догляду за тваринами, свідомо винесено за межі первинної реалізації з метою зосередження на базовому функціоналі та забезпечення стабільності основних процесів. Одним із прикладів є обмежена локалізація інтерфейсу, що наразі підтримує лише українську мову. Такий підхід цілком виправданий у рамках національного ринку, однак створює бар’єр для виходу на міжнародний рівень або роботи з багатомовною аудиторією. Іншою концептуальною межею є реалізація системи моніторингу стану здоров’я тварин, яка ґрунтується виключно на аналізі харчових звичок і не передбачає використання додаткових сенсорів для збору фізіологічних даних.

4. BUSINESS CONTEXT(БІЗНЕС-КОНТЕКСТ)
4.3. Operating Environment (Робоче середовище)
Система автоматизації годування домашніх тварин розрахована на географічно розподілених користувачів, які можуть перебувати в різних часових поясах, і тому потребують цілодобового доступу до системи. Доступ до системи необхідний з різних місць, де знаходяться користувачі, що вимагає стабільного інтернет-з'єднання для забезпечення безперервної роботи. Дані генеруються як на стороні клієнта (пристрої для годування та мобільні додатки), так і на сервері, причому зберігаються віддалено, щоб забезпечити можливість доступу до них з будь-якого місця. Встановлено певні обмеження щодо часу відгуку системи, щоб забезпечити швидкий і надійний доступ до даних. Хоча короткочасні перебої в обслуговуванні є допустимими, система має залишатися доступною у будь-який час, адже безперервний доступ важливий для користувачів і стабільного функціонування їхніх пристроїв.
Для реалізації проєкту системи автоматизації годування домашніх тварин будуть використані наступні програмні засоби та інструменти:
Серверна частина: для серверної логіки використовується мова програмування C# з фреймворком ASP.NET Web API, що забезпечує розробку надійного та масштабованого веб-сервісу.
Веб-частина: інтерфейс користувача для веб-доступу реалізовано з використанням бібліотеки React з TypeScript (React.ts).
Мобільна частина: мобільний додаток розроблено на основі Kotlin.
IoT: для керування смарт-пристроями (годівницями) використовується платформа Arduino.
Протоколи: для обміну даними між IoT-пристроями та сервером використовується протокол MQTT, що оптимізовано для роботи з ресурсномісткими пристроями та забезпечує надійну передачу повідомлень у реальному часі. Для інших запитів між клієнтськими додатками та сервером використовується протокол HTTP.
База даних: для зберігання даних про користувачів, тварин, історію годування та інші параметри використовується реляційна база даних PostgreSQL.
 